<html class="no-js" lang="">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1">
        <!-- The above 3 meta tags *must* come first in the head; any other head content must come *after* these tags -->
        <meta name="description" content="">
        <meta name="author" content="Teun van Dingenen">
        <link rel="icon" href="../favicon.ico">

        <title>Familiar Forest</title>

        <!-- Bootstrap core CSS -->
        <link href="css/bootstrap.min.css" rel="stylesheet">

        <!-- Custom styles for this template -->
        <link href="css/main.css" rel="stylesheet">

        <!-- HTML5 shim and Respond.js for IE8 support of HTML5 elements and media queries -->
        <!--[if lt IE 9]>
          <script src="https://oss.maxcdn.com/html5shiv/3.7.2/html5shiv.min.js"></script>
          <script src="https://oss.maxcdn.com/respond/1.4.2/respond.min.js"></script>
        <![endif]-->
    </head>
    <body>
        <!--[if lt IE 8]>
            <p class="browserupgrade">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</p>
        <![endif]-->

        <!-- Add your site or application content here -->
        <div class="container">

            <div class="default-text">
                <h1>Familiar Forest 2016</h1>
                <p class="lead">
                    Hooggeachte avonturiers, vrienden en buitenlui,
                </p>
                <p>
                    Binnenkort vetrekken we met z’n allen weer op reis. We gaan een stad bezoeken waarvan, tot een paar maanden terug, niemand wist dat het nog bestond. Nieuw Babylon. Een plek waar oud en nieuw elkaar ontmoeten, waar gewerkt wordt aan zowel natuur als techniek. We zullen elkaar daar treffen en deze beschaving vieren.
                    Op een reis als deze is het belangrijk dat je goed voorbereid op pad gaat. Hoe je dat doet, lees je hier.
                </p>
                <h2>De reis</h2>
                <p>
                    De bussen naar Nieuw Babylon zullen op zaterdag 10 september 2016 vertrekken vanaf het Jaarbeursplein in Utrecht. De bussen vertrekken om 08:30, zeggen half negen in de ochtend. Zorg ervoor dat je ruim op tijd bent. De bussen vertrekken allemaal tegelijk en zonder bus is het onmogelijk om Nieuw Babylon te bereiken! Let erop dat je het Jaarbeursplein netjes en schoon achterlaat. In de bus ontvang je een programma en zijn er spelletjes georganiseerd om je te vermaken tijdens de rit. Denk eraan goed ontbeten te hebben voor je de deur uit gaat.
                </p>
                <h2>Je verblijf</h2>
                <p>
                    Familiar Forest maken we met z’n allen. Misschien sta je achter de bar, doe je een act of maak je schoon. Het kan zijn dat je nog niet weet wat je gaat doen tijdens ons weekendje weg. Je kunt rond 28 augustus een email verwachten met informatie daarover.<br>
                    In Nieuw Babylon staan de mensen centraal. We raden je aan om zoveel mogelijk van elkaar te genieten in plaats van dingen als mobiele telefoons, laptops, camera’s, iPods, eigen soundsytems en dergelijke. Je kunt dat allemaal met een gerust hart thuis laten want in Nieuw Babylon is overal voor gezorgd. Je kunt bijvoorbeeld je mobiel dan ook niet kwijt raken want er zijn geen kluisjes aanwezig. Mocht je bij een noodgeval willen bellen hebben we een telefoon paraat en op onze website zal tijdens Familiar Forest een nummer staan waarop we zijn te bereiken mocht dat nodig zijn.<br>
                    Zoals je zou verwachten is Nieuw Babylon niet in Nederland. Denk eraan om een geldig reisdocument mee te nemen. Daarnaast verplicht de locatie je een W.A verzekering en een reisverzekering te hebben. <br>
                    In Nieuw Babylon zijn geen slaapplaatsen dus die zullen we zelf mee moeten nemen. Denk dus aan een tentje, slaapzak en luchtbed of matje. De ruimte in de bus en op locatie is beperkt dus we raden aan om zoveel mogelijk bij elkaar in de tent te slapen. Dat bespaart ruimte en is natuurlijk hartstikke gezellig.<br>
                    De ervaring leert dat het met Familiar Forest nog wel eens super mooi weer is, maar bij sommige edities is er ook wel eens een buitje gevallen. Het is natuurlijk fijn als je in Nieuw Babylon op beide gevallen bent voorbereid. Daarnaast zul je gemerkt hebben dat het de laatste tijd ‘s nachts nog wel eens wil afkoelen. Ook daar kun rekening mee houden tijdens het inpakken. Maar vergeet ook de feestelijkheden niet! Verkleden en transformeren kunnen we alleen maar aanmoedigen dus kom verkleed! In de catagorie feest is confetti is helaas niet toegestaan i.v.m. de enorme rommel die het achterlaat. Alle andere leuke rave-items, muziekinstrumenten, lichtzwaarden en zwembroeken worden van harte toegejuicht. <br>
                    Tijdens je verblijf in Nieuw Babylon wordt er goed voor je gezorgd. Jullie zullen samen de maaltijden klaar maken voor elkaar. Het enige wat je nodig hebt om deze maaltijden te nuttigen is een bord, een kommetje, bestek en een drinkbeker. <br>
                    Drinken kun je kopen aan de bar met muntjes die je zowel kan pinnen als contant kunt afrekenen. 10 muntjes kosten acht euro. We willen je graag vragen om drank bij onze bar te halen en niet zelf mee te nemen. Familiar Forest is een non-profit en we hebben onze drank omzet nodig om te blijven bestaan. Sigaretten zijn beperkt beschikbaar. Als je rookt kijk dan even of je ook een mini asbakje kunt meenemen. We willen Nieuw Babylon graag schoon houden dus dan kun je je peuken gemakkelijk opbergen in je asbakje.<br>
                    Om er zeker van te zijn dat we nog jaren van elkaar kunnen genieten bij Familiar Forest willen we jullie erop wijzen dat we een zero-tolerance beleid hebben op het gebied van drugs. Wij zijn van mening dat de risico's die deze verboden middelen met zich meenemen te groot zijn om te negeren. We willen graag op deze manier opnieuw een afspraak met jullie maken om dit te laten en zullen daarom streng optreden tegen deelnemers die zich hier niet aan houden.<br>
                    Je ticket staat op jou naam en kan niet worden gebruikt door iemand anders. Om toegang te krijgen tot Nieuw Babylon zul je je fysieke ticket moeten laten zien en een geldig legitimatiebewijs.<br>
                    In Nieuw Babylon zijn allerlei dingen te ontdekken. Maar houd je ontdekkingstocht wel binnen de stad. We hebben met de gemeente en boswachters afgesproken dat iedereen op het terrein blijft. Zonder hekken ziet het er een stuk fijner uit, help ons dit zo te houden. 
                    Tot slot willen we dit jaar zoveel mogelijk afval scheiden en daar hebben we jullie hulp hard bij nodig! Let goed op bij het weggooien van je vuilnis. <br>
                </p>
                <p>
                    Vanaf maandag 5 september zullen we de eerste ontdekkingen gaan doen in Nieuw Babylon. Hoewel we tussen 5 en 10 september nog wel emails lezen en beantwoorden zullen we minder goed bereikbaar zijn dan je van ons gewend bent.
                </p>
                <p>
                    Dan blijft er niets anders over dan te zeggen dat we super veel zin hebben om Familiar Forest met jullie te gaan maken. 
                </p>
                <p>
                    De High Fives zijn gratis, de knuffels oprecht en de liefde oneindig,<br>
                    Familiar Forest
                </p>
                <br><br><br>
                <h2>Een handige checklist bij het voorbereiden</h2>
                <p class='lead'>Heb ik...</p>
                <p>
                    ⏭   Een W.A. Verzekering<br>
                    ⏭   Een reisverzekering<br>
                    ⏭   Mijn telefoon thuis goed opgeborgen<br>
                    ⏭   Mijn ontbijt klaar gelegd voor 10 september 2016<br>
                    ⏭   Mijn wekker gezet, zodat ik op tijd bij de bus ben<br>
                </p>
                <p class='lead'>Inpaklijst</p>
                <p>
                    ⏭   Uitgeprint ticket<br>
                    ⏭   Geldig Legitimatiebewijs<br>
                    ⏭   Geld en/of pinpas<br>
                    ⏭   Tent<br>
                    ⏭   Matje of Luchtbed<br>
                    ⏭   Slaapzak<br>
                    ⏭   Kleding voor warm weer<br>
                    ⏭   Kleding voor koud weer<br>
                    ⏭   Regenkleding<br>
                    ⏭   Verkleedkleding<br>
                    ⏭   Ravestok / Muziek instrument / Waterpistool en/of ander feest item<br>
                    ⏭   Bord, bestek, soepkom & drinkbeker<br>
                    ⏭   Sigaretten & mini asbak<br>
                </p>
            </div>
        </div>
        <!-- Bootstrap core JavaScript
        ================================================== -->
        <!-- Placed at the end of the document so the pages load faster -->
        <script src="https://ajax.googleapis.com/ajax/libs/jquery/1.11.3/jquery.min.js"></script>
        <script>window.jQuery || document.write('<script src="../../assets/js/vendor/jquery.min.js"><\/script>')</script>
        <script src="../js/vendor/bootstrap.min.js"></script>

        <script src="../js/plugins.js"></script>
        <script src="../js/main.js"></script>
        <script src="js/secure.js"></script>
    </body>
</html>
